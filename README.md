# SopilkaTabCreator
Сопілка – старовинний український народний духовий музичний інструмент, схожий на блок-флейту. 
Sopilka Tab Creator створений для найбільш поширеного виду сопілки – десятидіркової хроматичної сопілки сопрано у тональності до.
Якщо Ви новачок у музиці, й не вмієте читати ноти, зате маєте нестримну жагу грати на сопілці, то Sopilka Tab Creator створений саме для Вас. 
Завдяки табам Ви одразу зможете грати улюблені мелодії, користуючись при цьому мінімумом знань нотної грамоти. 
З випадного списку Ви можете обрати одну з заздалегідь записаних мелодій для перегляду, або створити власні таби для будь-якої мелодії на Ваш смак. 
Записуйте у поле для вводу ноти у буквенному вигляді та одразу отримуйте таби, готові для гри. 
Для групування нот використовуйте пробіли і переходи на новий рядок. Додавайте заголовки, підзаголовки та коментарі на власний смак. 
Ноти можна записувати як англійською (a b c…), так і українською (до ре мі…) мовами. 
У вікні налаштувань ви можете змінювати мову сторінки, регулювати проміжки між табами, а також задавати тло сторінки. 
Введені таби Вашої власної мелодії завжди зберігатимуться у пам’яті Вашого браузера. Також Ви можете роздрукувати сторінку з табами. 
Sopilka Tab Creator створено у рамках бакалаврської дипломної роботи студентки Київського університету імені Бориса Грінченка, Здебської Антоніни. 
